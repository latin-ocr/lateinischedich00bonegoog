22 Phabthon. Met. ΙΙ, 1-328.

Cuius ebur nitidum fastigia summa tegebat,
Argenti bifores radiabant lumine valvae.

5 Materiam superabat opus; nam Mulciber illic
Aequora caelarat medias cingentia terras
Terrarumque orbem caelumque, quod imminet orbi
Caeruleos habet unda deos: Tritona canorum,
Proteaque ambiguum, ballaenarumque prementem

10 Aegaeona suis inmania terga lacertis,

Doridaque et natas, quarum pars nare videtur,
Pars in mole sedens virides siccare capillos,
Pisce vehi quaedam; facies non omnibus una,
Nec diversa tamen: qualern decet esse sororum.

15 Terra viros urbesque gerit silvasque ferasque
Fluminaque et nymphas et cetera numina ruris.
Haec superinposita est caeli fulgentis imago,
Signaque sex foribus dextris, totidemque sinistris.
Quo simul adalivo Clymeneia limite proles

20 Venit et intravit dubitati tecta parentis,

Protinus ad patrios sua fert vestigia rullus,
Consistitque procul, neque enirn propiora ferebat
Lumina. Purpurea velatus veste sedebat

ln solio Phoebus, claris lucente smaragdis.

25 A dextra laevaque Dies et Mensis et Annus
Saeculaque et positae spatiis aequalibus Horae:
Verque novum stabat cinctum florente corona,
Stabat nuda Aestas et spicea serta gerebat,
Stabat et Autumnus calcatis sordidus uvis

30 Et glacialis Hiemps, canos hirsuta capillos.

Inde, loco medius, rerum novitate paventem

Sol oculis iuvenem, quibus aspicit omnia, vidit,
„Quaeque viae tibi causat quid hac“, ait, „arce petisti,
Progenies, Phaithon, haud infitianda parentii“

35 llle refert: „0 lux inmensi publica mundi,
Phoebe pater, si das huius mihi nominis usum,
Pignera da, genitor, per quae tua vera propago
Credar, et hunc animis errorem detrahe nostris.“

40 Dixerat. At genitor circum caput omne micantes
Deposuit radios propiusque accedere iussit,

 

