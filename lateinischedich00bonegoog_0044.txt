Cadmus und die Grtlndung Thebans. Met. lIl, 1-137. 31

Furta lovisl - profugus patriamque iramque parentis
Vitat Agenorides Phoebique oracula supplex
Consulit et, quae sit tellus habitanda, requirit.

10 „Bos tibi“‚ Phoebus ait, „solis occurret in arne,
Nullum passa iugum curvique inmunis aratri;
Hac duce carpe vias et, qua requieverit herba,
Moenia iac condas, Boeotiaque illa vocato.“

Vix bene Castalio Cadmus descenderat antro,

15 incustoditam lente videt ire iuvencam,

Nullum servitii signum cervice gerentem.
Subsequitur pressoque legit vestigia gressu,
Auctoremque viae Phoebum taciturnus adorat.
lam vada Cephisi Panopesque evaserat arva:

20 Bos stetit et, tollens speciosam cornibus altis
Ad caelum frontem, mugitibus impulit auras3
Atque ita, respiciens comites sua terga sequentes,
Procubuit teneraque latus summisit in herba.
Cadmus agit grates peregrinaeque oscula terrae

25 Figit et ignotos montes agrosque salutat.

Sacra lovi facturus erat; iubet ire ministros
Et petere e vivis libandas fontibus undas.

⁴ Silva vetus stabat, nulla violata securi,

Et specus in media, virgis ac vimine densus,

30 Efficiens humilem lapidum compagibus areum,
Uberibus fecundus aquis, ubi conditus antro
Martius anguis erat, cristis praesignis et auro:
igne micant oculi, corpus tumet omne veneno,
Tresque vibrant linguae, triplici stant ordine dentes

35 Quem postquam Tyria lucum de gente profecti
infausto tetigere gradu, demissaque in undas

t Urna dedit sonitum: longo caput extulit antro
Caeruleus serpens horrendaque sibila misit.
Effluxere urnae manibus, sanguisque relinquit

40 Corpus et attonitos subitus tremor occupat artus.
llle volubilibus squamosos nexibus orbes

Torquet, et inmensos saltu sinuatur in arcus,
Ao, media plus parte leves erectus in auras,
Despicit omne nemus, tantoque est corpore, quanto,

 

