Die Calydonisoha Jagd. Mat. VIII, aaa-430. 61

viminaque et longa parvae sub harundine cannae.
Hinc aper excitus medios violentus in hostes
Fertur, ut excussis elisi nubibus ignes.

340 Sternitur incursu nemus, et propulsa fragorem
Silva dat. Exclamant iuvenes, praetentaque forti
Tela tenent dextra, lato vibrantia ferro.

Ille ruit spargitque canes, utquisque furenti
Obstat, et obliquo latrantes dissipat ictu.

345 Cuspis Echionio primum contorta lacerto
Vana fuit truncoque dedit leve vulnus acerno.
Proxima, si nimiis mittentis viribus usa
Non foret, in tergo visa est haesura petito:
Longius it3 auctor teli Pagasaeus lason.

350 „Phoebe“, ait Ampycides „si te coluique coloque,
Da mihi, quod petitur, certo contingere telol“
Qua potuit, precibus deus adnuit. lctus ab illo est,
Sed sine vulnere, aper; ferrum Diana volanti
Abstulerat iaculo; lignum sine acumine venit.

355 Ira feri mota est, nec fulmine lenius arsit:
Emicat ex oculis, spirat quoque pectore flammas.
thue volat moles adducto concita nervo,

Cum petit aut muros, aut plenas milite turres:
ln iuvenes certo sic impete vulnificus sus

360 Fertur, et Eupalamon Pelagonaque, dextra tuentes
Cornua, prosternit· Socii rapuere iacentes,

At non letiferos effugit Enaesimus ictus,
Hippocoonte satus. Trepidantem et terga parantem
Vertere succiso liquerunt poplite nervi.

365 ‘Forsitan et Pylius citra Troiana perisset
Tempora: sed, sumpto posita conamine ab hasta,
Arboris insiluit, quae stabat proxima, ramis,
Despexitque, loco tutus, quem fugerat hostem
Dentibus ille ferox in querno stipite tritis

370 Imminet exitio, fidensque recentibus armis
Actoridae magni rostro femur hausit adunco.

At gemini, nondum caelestia sidera, fratres,
Ambo conspicui, nive candidioribus ambo
Vectabantur equis, ambo vibrata per auras

 

