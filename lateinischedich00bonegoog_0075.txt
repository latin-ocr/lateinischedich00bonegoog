62 Dis Calydonisohe Jagd liet. v111, tta—430.

375 Hastarum tremulo quatiebant spicula motu.
Vulnera fecissent, nisi saetiger inter opacas
Nec iaculis isset nec equo loca pervia silvas.
Persequitur Telamon, studioque incautus eundi
Pronus ab arborea cecidit radice retentus.

380 Dum levat hunc Peleus, celerem Tegeaea sagittam
Inposuit nervo sinuatoque expulit arcu.

Fixa sub aura feri summum destringit harundo
Corpus et exiguo rubefecit sanguine saetas.
Neo tamen illa sui successu laetior ictus,

385 Quam Meleagros erat. Primus vidisse putatur,
Et primus sociis visum ostendisse cruorem,

Et: „Meritum“, dixisse, „feres virtutis honorem.“
Erubuere viri, seque exhortantur, et addunt
Cum clamore animos, iaciuntque sine ordine tela

390 Turba nocet iactis et, quos petit, impedit ictus.
Ecce furens contra sua fata bipennifer Arcas:
„Discite femineis quid tela virilia praestent,

0 iuvenes, operique meo concedite“, dixit.
„Ipsa suis licet hunc Latonia protegat armis,

395 Invita tamen huno perimet mea dextra Diana.“
Talia magniloquo tumidus memoraverat ore,
Ancipitemque manu tollens utraque securim
institerat digitis, primos suspensus in artus.
Occupat audentem, quaque est via proxima leto,

400 Summa ferus geminos direxit ad inguina dentes.
,Concidit Ancaeus, glomerataque sanguine multo
Viscera lapsa fluunt, madefactaque terra cruore est.
Ibat in adversum proles Ixionis hostem,
Pirithous, valida quatiens venabula dextra.

405 Cui procul Aegides: „0 me mihi carior“, inquit,
„Pars animae consiste maeel licet eminus esse
Fortibus! Ancaeo nocuit temeraria virtus.“

Dixit et aerata torsit grave cuspide cornum,
Quo bene librato votique potente futuro,

410 Obstitit aesculea frondosus ab arbore ramus.
Misit et Aesonides iaculum, quod casus ab illo
Vertit in inmeriti fatum latrantis, et inter

 

