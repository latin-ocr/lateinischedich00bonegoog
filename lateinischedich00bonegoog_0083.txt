70 Der Tod des Hercules. llet. lx, lot-272.

Stemis‚ et inposite clavae cervice recumbis,
Haut alio vultu, quam si conviva iaceres
Inter plena meri redimitus pocula sertis.
lamque valens et in omne latus diffusa sonabat,
240 Securosque artus contemptoremque petebat q
Flamma suum. Timuere dii pro vindice terrae.
Quos ita - sensit enim - laeto Saturnius ore
luppiter adloquitur: „Nostra est timor iste voluptas,
Ο Superi! totoque libens mihi pectore grator,
245 Quod memoris populi dicor rectorque paterque,
Et mea progenies vestro quoque tuta lavore est.
Nam quamquam ipsius datur hoc inmanibus actis,
Obligor ipse tamen. Sed enim, ne pectora vano
Fida metu paveant, Oetaeas spernite flammas.
250 Omnia qui vicit, vincet, quos cernitis, ignes,
Nec nisi materna Vulcanum parte potentem
Sentiet. Aeternum est, a me quod traxit, et expers
Atque inmune necis, nullaque domabile flamma.
quue ego, defunctum terra, caelestibus oris
255 Accipiam, cunctisque meum laetabile lactum
Dis fore confido. Si quis tamen Hercule, siquis ’
Forte deo doliturus erit, data praemia nolet:
Sed meruisse dari sciet, invitusque probabit.“
Assensere dii; coniunx quoque regia visa est
260 Cetera non duro, duro tamen ultima vultu
Dicta tulisse Iovis, seque indoluisse notatam.
Interea quodcumque fuit populabile flammae,
Mulciber abstulerat; nec cognoscenda remansit
Herculis efligies, nec quicquam ab imagine ductum i
265 Matris habet tantumque Iovis vestigia servet.
thue novus serpens, posita cum pelle senecta,
Luxuriare solet squamaque virere recenti:
Sic ubi mortales Tirynthius exuit artus,
Parte sui meliore viget, maiorque videri
270 Coepit, et augusta fieri gravitate verendus. ·
Quem Pater omnipotens inter cava nubila raptum
Quadriiugo curru radiantibus intulit astris.

 

