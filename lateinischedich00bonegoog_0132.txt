Eriunsruug an den Abschisd. Trist. Ι, 3. 119

Saepe eadem mandata dedi, meque ipse fefelli,
60 Respiciens oculis pignora cara meis. linquam,
Denique: „Quid propero? Scythia est, quo mittimur“,
„Roma relinquenda est, utraque iusta mora est.
Uxor iu aeternum vivo mihi viva negatur,
Et domus et lidae dulcia membra domus,
65 Quosque ego fraterno dilexi more sodales,
Ο mihi Thesea pectora iuncta fidel
Dum licet, amplectar, numquam sortasse licebit
Amplius, in lucro est quae datur hora mihi.“
Nec mora, sermonis verba inperfecta relinquo,
70 complectens animo proxima quaeque meo.
Dum loquor et tlemus, caelo nitidissimus alto,
Stella gravis nobis, Lucifer ortus erat.
Dividor haut aliter, quam si mea membra relinquam,
Et pars abrumpi corpore visa suo est.
75 Sic doluit Mettus tuno, cum in contraria versos
Ultores habuit proditionis equos.
Tum vero exoritur clamor gemitusque meorum,
Et feriunt maestae pectora nuda manus.
Tum vero coniunx, umeris abeuntis inhaerens,
80 Miscuit haec lacrimis tristia dicta suis:
„Non potes arellil simul, ah simul ibimus“, iuquit;
„Te sequar et coniunx exsulis exsul ero.
Et mihi facta via est, et me capit ultima tellus:
Accedam profugae sarcina parva rati.
85 Te iubet a patria discedere Caesaris ira,
Me pietas3 pietas'haec mihi Caesar erit.“
Talia temptabat, sicut temptaverat ante
Vixque dedit victas utilitate manus.
Egredior - sive illud erat sine funere ferri -
90 Squalidus inmissis hirta per ora comis.
Illa dolore amens tenebris narratur obortis
Semianimis media procubuisse domo;
thue resurrexit foedatis pulvere turpi
Crinibus et gelida membra levavit humo,
95 Se modo, desertos modo complorasse penates,
Nomen et erepti saepe vocasse riri;

 

